# Ghalib in Jail

Ghalib hai hawalat me, Premchand ke sath me  
Muh me kapda thusa hua hai, Hathkadiyan hai hath me  
  
  
Shayar Lekhak jab bikne lage, Sab chod kaseede likhne lage  
Ye dono yun behuda huye, baki logo se juda hue  
Jo andhiyaro me marte the, Roushan unko ye karte the  
Pichhdo ko in ne Ram kiya, khud ka apna Islam kiya  
Inki itni aukat badhi, hakim ke seedhi lat padi  
Tab usne bheja thullo ko, kuch pandit, priest aur mullo ko  
Fir inka aisa hal hua, Dam lena bhar bhi muhal hua  
Dar janta me Phailaya gaya, Haule haule fuslaya gaya  
Ulti Ganga jab bahne lagi, Gaddar inhe hi kahne lagi  
  
Tab baith Kothri, kari me, Apni fansi ki taiyari me  
shayar fir bhi wo mara nahi, wo kathakar bhi dara nahi  
Nakhun kalam se dikhne lage, wo diwaro par likhne lage  
Jeevan Bandhan jab tod gaye, sirf ek sandesha chhod gaye  

> Bolan se tulsi hue, Bolat rahe kabeer  
  Bolan pe badh pade, Jag ki badhe peer  
  kala srijan wo dharm hai, jinse upje ved  
  kala srijan ke ki maut par jug jug kare hai khed  
  





---
[Credit/Source: Gaurav Tripathi](https://www.youtube.com/watch?v=XwL3nt7oyL4)
